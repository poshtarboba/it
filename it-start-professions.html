<!DOCTYPE html>
<html>
<head>
	<title>Основи програмування. Введення в ІТ. Професії в ІТ-сфері</title>
	<meta charset="utf-8">
	<meta name="keywords" content="">
	<meta name="description" content="">
	<meta name="viewport" content="width=device-width, initial-scale=1.0">
	<meta name="format-detection" content="telephone=no">
	<link type="text/css" rel="stylesheet" href="style.css">
</head>
<body>
<div id="mainwrapper">
	<div class="resize">

		<section>
			<h1>Професії в ІТ-сфері</h1>
			<p>У ІТ-індустрії задіяні тисячі різних професій.</p>
			<p>Ця сфера постійно росте і весь час з'являються нові напрямки, нові професії.</p>
			<p>Також активно залучаються спеціалісти з інших галузей.</p>
		</section>

		<section>
			<h2>Топ-менеджери</h2>
			<p><strong>PO (Product Owner)</strong> - власник програмного продукту, головний інвестор, рада інвесторів. Задають основний вектор розвитку компанії, продуктів.</p>
			<p><strong>CEO (Chief Executive Officer)</strong> - генеральний директор.</p>
			<p><strong>CFO (Chief Financial Officer)</strong> - фінансовий директор, займається економічними питаннями.</p>
			<p><strong>CTO (Chief technical/technology officer)</strong> - технічний директор, займається науково-технічними питаннями (головний інженер).</p>
		</section>

		<section>
			<h2>Підтримка</h2>
			<p><strong>HR-менеджери</strong> - персонал по роботі з кадрами.</p>
			<p><strong>Офіс-менеджери</strong> - персонал, що відповідає за роботу офісів та комфорт співробітників (секретарі, психологи, харчування, прибирання, організація святкувань, поїздок, прийом гостей і т.п.).</p>
			<p><strong>Технічне забезпечення</strong> - забезпечення технікою, засобами зв'язку, інформаційними каналами.</p>
			<p><strong>Юридичне забезпечення</strong> - вирішення юридичних питань як компанії в цілому, так і співробітників.</p>
			<p><strong>Інформаційне забезпечення, навчання</strong> - прес-центри, інформаційні події, популяризація компанії в інформаційному просторі, додаткове навчання персоналу (курси іноземних мов, підвищення кваліфікації, забезпечення співробітників соціальною, політичною інформацією та настановами, наприклад, про COVID-19).</p>
			<p><strong>Технічна підтримка продуктів</strong> - співробітники, що спілкуються з клієнтами, вирішують їх проблеми стосовно продукту, створюють технічні завдання для розробників.</p>
		</section>

		<section>
			<h2>Команда розробників</h2>
			<p><strong>Менеджер проекту</strong> - Керівник проекту, може не мати технічної освіти.</p>
			<p><strong>Тімлід (Team Leader)</strong> - керівник групи розробників, досвідчений програміст, на його плечах усі технічні питання проекту.</p>
			<p><strong>Системні архітектори, технічні дизайнери</strong> - пропрацьовують усі механізми роботи проекту, визначають технології, мови програмування, що будуть використані у проекті. Часто цим займається сам тімлід, окремі посади є у великих командах розробників.</p>
			<p><strong>Архітектори баз даних</strong> - розробляють структуру баз даних, відповідають за її продуктивність, швидкодію.</p>
			<p><strong>Маркетологи</strong> - відповідають за інформаційну розкрутку проекту, за комерційну привабливість.</p>
			<p><strong>UI/UX-дизайнери</strong> - розробляють інтерфейс, зовнішній вигляд програмного продукту, а також засоби керування програмами, сайтами, додатками і т.п. (UI - User Interface, UX - User eXperience).</p>
			<p><strong>Художні дизайнери</strong> - створюють художнє оформлення програмного продукту.</p>
			<p><strong>Програмісти</strong> - власне, програмують, придумують алгоритми і пишуть код на мовах програмування.</p>
			<p><strong>Верстальники</strong> - пишуть код на мовах представлення та оформлення даних, втілюють в життя інтерфейси UI/UX-дизайнерів.</p>
			<p><strong>Тестувальники</strong> - тестують продукт в ручному режимі, за допомогою засобів автоматизації та пишуть спеціальні програми. Перевіряють програмний продукт на граматику, коректність роботи, продуктивність, виявляють "бутилочні горлишки".</p>
			<p><strong>Оформлювачі технічної документації</strong> - пишуть технічну документацію, мануали, інструкції, знімають відео-інструкції і т.п.</p>
			<p><strong>Контент-мейкери</strong> - заповнюють програмний продукт інформацією (як технічною, типу перелік країн, валют, часових поясів, різноманітних списків, переліків, телефонів та інших контактних даних, так і власне контентом: статтями, коментарями, фото, відео...).</p>
			<p><strong>Спеціалісти з певних галузей</strong> - якщо продукт має певну спеціалізацію (транспортно-логістична система, програма для створення і обробки музики, додаток для лікаря з доповненою реальністю), то у команду розробників запрошуються спеціалісти з цих галузей: логістиків, музикантів, лікарів...</p>
			<p>У невеликих командах багато спеціальності можуть суміщатися в одному співробітнику, наприклад: верстальник + програміст + архітектор баз даних, дизайнер + художник, тестувальник + оформлювач технічної документації...</p>
		</section>

		<section>
			<h2>Професійний ріст</h2>
			<p>Наступні градації є лише приблизними для оцінювання спеціалістів.</p>
			<p>Кожна градація відноситься лише до певної технології, області знань. Професіонал з багаторічним досвідом в одних технологіях може бути початківцем в інших.</p>
			<p><strong>Junior</strong> - початківець. Людина, що вивчила мову програмування чи технологію, навчилася з нею працювати та отримала досвід 0,5-1 рік, або брала участь у 2-5 невеликих проектах.</p>
			<p><strong>Middle</strong> - досвідчений розробник, має досвід у 3-5 років, добре володіє мовою програмування, технологією, брав участь у десятках малих проектах, декількох середніх чи великих. Володіє знаннями про суміжні технології та застосовує їх на практиці. Мідлам довіряють шефство над новачками.</p>
			<p><strong>Senior</strong> - розробник, що має досвід 5 і більше років, дуже добре володіє мовою, технологією. Сіньйорів призначають тімлідами або керівниками груп розробників.</p>
		</section>

		<section>
			<h2>Зарплати</h2>
			<p>
				Оплата роботи розробникам залежить від декількох факторів:<br>
				- досвід, навички та вміння;<br>
				- цінність спеціаліста, технології;<br>
				- особистий вклад в проект;<br>
				- відповідальність;<br>
				- керування командами, групами, шефство.
			</p>
			<p>Технології, на вивчення яких потрібно витратити більше часу та ресурсів оплачуються вище.</p>
			<p>Рідкісні технології, навіть якщо вони не складні, досить добре оплачуються.</p>
			<p>Нові технології в перші місяці та роки оплачуються вище, згодом їх цінність падає.</p>
			<p>Застарілі технології, на які вже мало спеціалістів, можуть добре оплачуватися.</p>
			<p>Співробітники, що активно беруть участь у розвитку проекту, вносять ідеї (а також беруть активну участь у житті колективу) - отримують бонуси.</p>
			<p>За відповідальні частини проекту (інформаційна безпека, продуктивність алгоритмів, дотримання термінів виконання - дедлайнів, і т.п.) оплата вища і пропорційна відповідальності.</p>
			<p>Керівники команд та груп отримують надбавки за кожного співробітника, також підвищують зарплатню тим, хто займається новачками.</p>
		</section>

	</div>
</div>

<script src="script.js"></script>

</body>
</html>